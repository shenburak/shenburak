Yürüyorum düz bir yol koşuyorum düz bir yol zıplıyorum düz bir yol duruyorum yok düz bir yol kalıyorum bitiyor düz bir yol nerede diyorum ne diyorlar düz bir yol diyorum dik bir yol diyorlar ne kadar dik diyorum dümdüz diyorlar hani dikti diyorum dik düz bir yol diyorlar yol bitmiyor ben yürüyorum koşuyorum ağlıyorum kalıyorum bitiyorum ama yol bitmiyor tam birini sonda gördüm diyorum yol daha dikleşiyor ve aşağıya düşüyorum bu sefer tırmanıyorum tırmıklanıyorum yol beni tırmıklıyor acıdan keyif alıyorum yolun o simsiyah pençelerine tutunarak tırmanıyorum yol beni tutuyor belki beni öldürüyor ama beni tutuyor bırakmıyor bırakamaz pençesi ona bağlı ama sonra sonra biri geliyor elinde tırnak makası ama yolda değil yol dimdik o ise sanki düz bir yolda gibi uçuyor gibi neden diye soruyorum çok yükseklerden uçtun sen diyor ne var bunda diyorum şimdi sıra bende diyor neden sende diyorum çok yükseklerden düştün sen diyor hani düşmedim diyorum yolun pençelerini kesiyor pençe bana takılı ben ise hiçbir yere hiçliğe düşüyoruz hiçlikte bitiyoruz ama pençe beni asla yalnız bırakmıyor hep yanımda bir zaman gelecek ve yere çakılacağım o an öleceğim bundan emin olduğum kadar pençenin bana takılı kalacağından da eminim çıkarmaya çalışmayacağım çünkü o artık bana bağlı olan tek şey yol bile benden uzaklaşırken o pençeler bana sımsıkı tutunuyor asla bırakmıyor evet canım yanıyor ama ben ona onun beni tuttuğundan daha sıkı bir şekilde sarılıyorum yüzüm çiziliyor gözüm kanıyor pençe üzülüyor neden diyor neden sana zarar vermek zorundayım çünkü diyorum verilen zarar geri alınmaz çünkü diyorum sen istediğin kadar zarar ver yine de zararlanmayacaksın sen bana yapışıp kalacaksın yere ikimiz çakılacağız ama ben parçalarıma ayrılırken sen benim içimde bir parça olacaksın beni asla bırakmayacaksın
